![Coaching](https://res.cloudinary.com/dsdbeph62/image/upload/v1767019462/coaching-welcome_ai4fhq.jpg)

Ας ξεκινήσουμε λίγο διαφορετικά.  
Όχι με το ***τι*** είναι το coaching — αλλά με το τι ***δεν*** είναι.

---

### Τι δεν είναι το coaching

- Δεν δίνει συμβουλές  
- Δεν κάνει mentoring  
- Δεν κατευθύνει  
- Δεν αποφασίζει για εσένα  
> Δεν δημιουργεί εξαρτήσεις
- Δεν δημιουργεί αυταπάτες  
- Δεν μένει στο παρελθόν  
- Δεν σου στερεί την **προσωπική σου ελευθερία**  
- **Δεν παίρνει την ευθύνη αντί για εσένα**

Αν τα παρατηρήσεις προσεκτικά, όλα τα παραπάνω έχουν κάτι κοινό:  **απορρίπτουν την παθητικότητα.**

Το coaching δεν υπόσχεται «μαγικές λύσεις», ούτε στηρίζεται σε κάποιον “ειδικό” ή “γκουρού” που γνωρίζει καλύτερα από εσένα τη ζωή σου.  
Δεν έρχεται να σου πει τι να κάνεις.  
Ούτε να βρει τη λύση αντί για εσένα.

Και εδώ βρίσκεται η ουσία.

---

### Η ελευθερία ως βάση

Υπάρχει μία ανθρώπινη αξία που βρίσκεται στον πυρήνα του coaching:  
η **ελευθερία**.

Το coaching σέβεται απόλυτα τη δική σου ελευθερία σκέψης, επιλογής και δράσης.  
Δεν παρεμβαίνει, δεν επιβάλλεται, δεν παραβιάζει τα όριά σου.

Αντίθετα, *υποστηρίζει* την αυτονομία σου,
την ικανότητά σου να αποφασίζεις συνειδητά,  
αναλαμβάνοντας την ευθύνη των επιλογών σου.

Η ελευθερία, βέβαια, δεν είναι αποκομμένη από την ευθύνη.  
Συνυπάρχει με τον σεβασμό προς τον εαυτό μας και προς τους άλλους.

---

### Τι κάνει τελικά το coaching

Το coaching σε *υποστηρίζει* στο να:
- ξεκαθαρίσεις τι θέλεις πραγματικά
- εστιάσεις σε αυτό που έχει σημασία για εσένα
- κινηθείς με συνείδηση, ευθύνη και επιλογή

> Με άλλα λόγια, αγαπά και υποστηρίζει την δική σου ατομική ελευθερία και σκέψη

---

Και ερχόμαστε στο πιο σημαντικό

### Τι πραγματικά θέλεις να πετύχεις;

> Τι σε σταματάει να είσαι ο εαυτός σου;